<html>
<head>
	<title>Główny bohater</title>
</head>
<body>
<h1>Atrybuty</h1>
<p><b>Wiek:</b> 21<p>
<p><b>Pochodzenie:</b> Wieś A <p>
<p><b>Imię:</b> Jan, ksywka "Johnny", ale mówi tak na niego właściwie tylko <a href="comic.html">Mateusz</a></p>

<h1>Backstory</h1>
<p>Świeżo po ukończeniu szkoły policyjnej wierzy, że uda mu się zmienić kraj na lepszy. Pochodzi z wiejskiej, zacofanej rodziny.</p>

<p>Jego matka jest katolicką dewotką, z tego co pamięta, matka codziennie odmawiała z jakiejś okazji różaniec, oczywiście na głos żeby wszyscy słyszeli. Codziennie też chodzi do kościoła, zawsze siada w tym samym miejscu, w trzecim rzędzie, po środku. Ma zdarty głos od palenia papierosów i codziennego śpiewania pełnym gardłem na mszach. Ma swojemu synowi za złe, że postanowił się przeprowadzić do miasta i szkolić się na policjanta zamiast pozostać na wsi, bo co teraz będzie z gospodarstwem? Wychowywała go sama, ojciec niewiele pomagał, a teraz postanowił tak po prostu wyjechać. Martwi się, że pełne pokus miasto sprowadzi syna na złą drogę.</p>

<p>Ojciec jest katolikiem tylko z nazwy. Towarzyszy matce w kościele w niedzielę, ale tylko w niedzielę. Nie uczestniczy także w codziennych różańcach. Zamiast tego, woli wypić kilka piw i obejrzeć mecz. Choć pije praktycznie codziennie, nie uważa się za alkoholika - w końcu to tylko piwo, ewentualnie wódeczka w niedzielę i święta, ale to przecież tradycja. Wraz z matką zajmuje się rodzinnym gospodarstwem, jeździ co jakiś czas do miasta sprzedawać mięso i plony na czarno, wraca okrężną drogą wypatrując ulicznych dziwek. Ostatni raz seks z żoną uprawiał jakieś 20 lat temu, a i to tylko dlatego, że się upiła na weselu brata i na chwilę zapomniała o Jezusie i piekle. Ksiądz jej mówił, że seks słuzyć może jedynie prokreacji, a nie ma zamiaru robić sobie następnego bahora.</p>

<p>Nie ma żadnego rodzeństwa. Na szczęście poznał <a href="comic.html">swojego przyjaciela</a> w szkole podstawowej i dzięki niemu nie czuł się samotny. Mieszkał w sąsiedniej wsi więc na początku widywali się rzadko, ale gdy najpierw on dostał rower na komunię, a potem przyjaciel dostał rower na zakończenie trzeciej klasy, zaczęli razem jeździć po szkole na opuszczony plac budowy walczyć na kamienie i patyki. Rowery bynajmniej nie były nówkami - główny bohater dostał rower po swoim ojcu a przyjaciel po starszym bracie.</p>

<p>To właśnie wraz z przyjacielem postanowili się przeprowadzić do miasta i zostać policjantami. Przemiana ustrojowa zastała ich pod koniec podstawówki i dowiedzieli się od nauczyciela matematyki, że nowa władza na pewno będzie szukać wielu nowych rekrutów do policji żeby zastąpić komunistyczną milicję. Razem przygotowali się do matury i dostali się do policji. Przyjaciel podkradał swojemu starszemu bratu komiksy i książki z których razem się dowiadywali jak wygląda duże miasto, i co raz silniej marzyli aby kiedyś się tam przeproawdzić.</p>

<p><i>Note: szczegółowy charakter głownego bohatera celowo nie zostaje opisany, ponieważ to gracz będzie mógł podejmować decyzje w trakcie gry kształtujące charakter głownego bohatera, coś a la mass effect (wybory renegade vs paragon)</i></p>

<p><a href="../index.html">Powrót</a></p>
<body>
</html>